<!DOCTYPE html><html lang="en-us"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Doğum 2 - bizim-bloch</title><meta name="robots" content="noindex,nofollow"><meta name="generator" content="Publii Open-Source CMS for Static Site"><link rel="alternate" type="application/atom+xml" href="https://diadanl.github.io/glowingpotato/feed.xml"><link rel="alternate" type="application/json" href="https://diadanl.github.io/glowingpotato/feed.json"><link rel="stylesheet" href="https://diadanl.github.io/glowingpotato/assets/css/style.css?v=13d4225585c6c7a37a3bd4487f96ed20"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://diadanl.github.io/glowingpotato/dogum-2/"},"headline":"Doğum 2","datePublished":"2014-12-26T09:01-06:00","dateModified":"2025-02-21T01:04-06:00","description":"Açılma anlaşıldıktan sonra hemşireler odayı doğuma hazırladılar. İçerde ben ve kayınvalidem kaldık. Doktor gelip kontroller yaptı biraz konuştu ve sancı geldiğinde Gözde'nin nasıl itmesi gerektiğini söyledi. Sonra ilk büyük sancılar gelmeye başladı. Hemşiler sayıp Gözde ona göre itiyordu. Sonra ben saymaya başladım. Kısacık bir süre&hellip;","author":{"@type":"Person","name":"JV","url":"https://diadanl.github.io/glowingpotato/authors/jv/"},"publisher":{"@type":"Organization","name":"JV"}}</script><noscript><style>img[loading] {
                    opacity: 1;
                }</style></noscript></head><body class="post-template"><header class="top js-header"><a class="logo" href="https://diadanl.github.io/glowingpotato/">bizim-bloch</a><div class="search"><div class="search__overlay js-search-overlay"><div class="wrapper search__overlay-inner"></div></div><button class="search__btn btn--icon js-search-btn" aria-label="Search"><svg height="18" width="18" role="presentation" focusable="false"><use xlink:href="https://diadanl.github.io/glowingpotato/assets/svg/svg-map.svg#search"/></svg></button></div></header><main class="post"><article class="content"><div class="hero hero--noimage"><header class="hero__content"><div class="wrapper"><h1>Doğum 2</h1><div class="feed__meta content__meta"><a href="https://diadanl.github.io/glowingpotato/authors/jv/" class="feed__author">JV</a> <time datetime="2014-12-26T09:01" class="feed__date">December 26, 2014</time></div></div></header></div><div class="entry-wrapper content__entry"><p><span style="font-size: large">Açılma anlaşıldıktan sonra hemşireler odayı doğuma hazırladılar. İçerde ben ve kayınvalidem kaldık. Doktor gelip kontroller yaptı biraz konuştu ve sancı geldiğinde Gözde'nin nasıl itmesi gerektiğini söyledi. Sonra ilk büyük sancılar gelmeye başladı. Hemşiler sayıp Gözde ona göre itiyordu. Sonra ben saymaya başladım. Kısacık bir süre sonra oğlumuzun saçları gözüktü :)</span><br><a name="more"></a><span style="font-size: large">bol saçlıydı ve çok komikti. Gözde gerçekten çok yoruldu ve ona karşı ve bütün annelere karşı olan saygım bir kat daha arttı. Yaklaşık 1 saatlik bir süre sonunda yavrumuz dünyaya geldi. Hemen Gözde'nin kucağına verdiler. Minicik bir moğol çocuğu gibiydi o kadar şiş ve çekikti ki! Şaşırıp kaldık Gözde ile. Hemen resimler çekildi tabii ki. Ben, Gözde ve Soren yaklaşıp öpüşüp koklaştık. Çok tatlıydı ama ikimizde şoktaydık gözyaşı bile dökemedik. Minicik bir insan; çenesi, burnu, dudakları herşeyi oluşmuş ufacık bir şey. Bebeğimiz olmuştu.</span></p><div><span style="font-size: large">Herkes odaya girdi doğumun ardından ve resimler çekildik. Soren ağlıyordu doğal olarak ama ağlaması hep aynı hırlama ve bağırma gibiydi. Önce çok güldük çünkü komikti. Sinirli sinirli bağıran bir bebek. Sonra bu şekilde takılmış plak gibi ağlama bizi çok sinirli ve ağlayan bir bebekle bıraktı düşüncesine kapılıp hafif tırstık. Hep böyle ağlayacak mıydı?</span></div><div><span style="font-size: large">Hastane tam 1 saat boyunca bebeği annenin göğsünde tenleri birbirine değsin diye bırakıyormuş. 1 saat bizi yalnız bıraktılar. 1 saat boyunca Soren aynı şekilde ağladı/hırladı. En sonunda hemşire odaya girdiğinde bakışları beni biraz endişelendirdi. Bu şekilde ses çıkmasının çok da normal olmadığını söyledi. Ne oluyordu?</span></div><div><span style="font-size: large">Soren'i alıp tartmak ve temizlemek için odanın diğer yanındaki bebek yatağına aldılar. Birkaç test için ufak kablolar bağladılar ayaklarına. Tabii hepimiz tepesinde fotoğraflar çekiyorduk. Ama sonra hemşire bebeğin az oksijen aldığını,garip ağlamanın bundan kaynaklanabileceğini söyledi. Baş hemşireyi çağırıp ona da kontrol ettirdi. Sonra hiç tahmin  etmeyeceğimiz birşey oldu. Soren'in yoğun bakıma alınması gerekiyordu çünkü düzgün nefes alamıyordu. Ne oluyordu? Biz böyle birşey düşünmemiştik? Hemen arkasından ben ve annem de gittik yoğun bakım ünitesine. Oğluma bir maskeyle hava vermeye başladılar. Ağlıyordu rahatsızdı. Kablolar bağlandı. Monitörler geldi. Bir yanda bana açıklama yapıyorlardı; ciğerlerinde sorun olabilirmiş. Tek ciğeri gelişmemiş olabilirmiş çünkü dinleyemiyorlarmış. Röntgen çekilmesi gerektiği söylendi ve röntgen makinası geldi. Röntgen çekilmeden önce beni uyardılar ve sakin olmamı, bebeğin kalbinde veya ciğerlerinde delik yada yırtık olabileceğini söylediler. Allahım ne oluyordu? Dua ediyordum ufacık ellerini tutarken. Annem arkamda bana destek olmaya çalışıyordu ben oğlumla konuşuyordum. Heryeri kablolar ve maskeler. Devam öten makinalar. Soren ağlıyordu hırlıyordu. Dua etmeye çalışıyordum. Sabah saat 4 müydü kaçtı bilmiyordum. Herşey dönüyordu anlam veremiyordum.</span></div><div><span style="font-size: large">Sonra annemi odaya gönderdim. O ayrılırken bebeğimizi bir nefes cihazına bağlamak üzerelerdi. CPAP sanırım ismi. Hiç hoş olmayan bir görüntü çünkü ağzından burnundan maske takıyorlar heryer borular ve kablolarla dolu. Bu sırada üniteye Gözde'yi getirmiş hemşire sandalyede. Yanıma gelip ona neden hiçbirşeyi gelip haber vermediğime kızdı sonra Soren'i gördü. İkimiz de gözyaşlarımızı tutamadık. Ne oluyordu oğlumuza? Daha doğalı 2 saat olmuş muydu? </span></div><div><span style="font-size: large">Bize odaya gitmemizi söylediler bir gelişme olursa haber vereceklerdi. Doğum odasına geri gittiğimizde hemşireler bütün eşyalarımızı toplamış bir arabaya koymuşlardı. Doğumdan sonra kalacağımız odaya transfer olduk. Bu oda çok daha küçüktü sadece hasta ve 1 kişi daha kalabilirdi. sabaha kadar çok az konuşarak sessizce 5 kişi o odada oturduk düşünceli şekilde. Arada sırada yoğun bakıma indik Soren'i görmek için. Tek tek gidiyorduk kalabalık olmasın diye. Sonra sabah saatlerinde oradan bizi doktor aradı oda telefonundan ve bebeğin en az 5 gün daha burda gözetim altında tutulması gerekebileceğini söyledi. Biz ise sadece 2 gün kalabiliyorduk. Yani bebeğimizi bırakıp eve gitmemiz gerekicekti. Çok üzüldük. Tek istediğimiz onun sağlıklı olmasıydı başka hiçbirşey değil.</span></div><div><span style="font-size: large">Sabah 8den sonra ailelerimiz hastaneden ayrılıp eve gittiler. İkimiz kalmıştık sadece. Gidip bebeğimizi gördük sonra biraz uyuduk daha doğrusu bayıldık. Odaya devamlı birileri giriyordu. Doktorlar, hemşireler vs. biz durup durup yoğun bakıma gidiyorduk. Biraz uzaktı odamızdan. Hastane labirent gibiydi. Herşey hala rüya gibiydi ne anlam verebiliyorduk olanlara ne de kendimize gelebiliyorduk. Hangi gündeydik veya gündüz müydü gece mi bunlar hep birbirine karıştı bizim için. Tek düşüncemiz gidip yarım saatte bir Soren'i görmekti.</span></div><div><span style="font-size: large">Sonrasını pek hatırlayamıyorum. Bayıldık mı uyuduk mu ne oldu bilmiyorum ama yine Sorenimizi görmeye gittik. Ben Gözde'yi tekerlekli sandalyede iterek götürüyordum. Bir asansörden inip başka taraftaki bir başka asansöre biniyorduk sonra yoğun bakıma gidiyorduk. Ellerimiz yıkayıp içeri giriyorduk. Bu sefer gittiğimizde bize Soren'in maskesinin çıkarıldığını söylediler! İnanamadım. Oğlum normal nefes alıyordu! Hala her yerinde kablolar bağlıydı ama nefes alıyordu.</span></div></div><footer class="content__footer"><div class="entry-wrapper"><p class="content__updated">This article was updated on February 21, 2025</p><div class="content__actions"><ul class="content__tag"><li><a href="https://diadanl.github.io/glowingpotato/tags/aile/">aile</a></li><li><a href="https://diadanl.github.io/glowingpotato/tags/anne/">anne</a></li><li><a href="https://diadanl.github.io/glowingpotato/tags/baba/">baba</a></li><li><a href="https://diadanl.github.io/glowingpotato/tags/baba-olmak/">baba olmak</a></li><li><a href="https://diadanl.github.io/glowingpotato/tags/birth/">birth</a></li><li><a href="https://diadanl.github.io/glowingpotato/tags/dogum/">doğum</a></li><li><a href="https://diadanl.github.io/glowingpotato/tags/nicu/">nicu</a></li></ul><div class="content__share"><button class="btn--icon content__share-button js-content__share-button"><svg width="20" height="20" aria-hidden="true"><use xlink:href="https://diadanl.github.io/glowingpotato/assets/svg/svg-map.svg#share"></use></svg> <span>Share It</span></button><div class="content__share-popup js-content__share-popup"></div></div></div><div class="content__bio bio"><div><h3 class="h4 bio__name"><a href="https://diadanl.github.io/glowingpotato/authors/jv/" rel="author">JV</a></h3></div></div></div><nav class="content__nav"><div class="wrapper"><div class="content__nav-inner"><div class="content__nav-prev"><a href="https://diadanl.github.io/glowingpotato/dogum-1/" class="content__nav-link" rel="prev"><div><span>Previous</span> Doğum 1</div></a></div><div class="content__nav-next"><a href="https://diadanl.github.io/glowingpotato/dogum-3/" class="content__nav-link" rel="next"><div><span>Next</span> Doğum 3</div></a></div></div></div></nav></footer></article><div class="content__related related"><div class="wrapper"><h2 class="h4 related__title">You should also read:</h2><article class="feed__item feed__item--centered"><div class="feed__content"><header><div class="feed__meta"><a href="https://diadanl.github.io/glowingpotato/authors/jv/" class="feed__author">JV</a> <time datetime="2014-12-17T22:12" class="feed__date">December 17, 2014</time></div><h3 class="feed__title"><a href="https://diadanl.github.io/glowingpotato/dogum-yolu-kontrolleri/">Doğum Yolu Kontrolleri</a></h3></header><p>Son birkaç hafta çok hızlı akıp geçti ne olduğunu anlamadım. Buraya da olanları yazamadım. Tek bir yazıda olan biteni özetleyeyim... 16 Kasım Haftası En son yazının ardından ben okula yoğunlaştım. Gözde gayet iyi bir şekilde devam etti gebeliğine. Bu arada Dragon Age çıktı :) 23&hellip;</p><a href="https://diadanl.github.io/glowingpotato/dogum-yolu-kontrolleri/" class="readmore feed__readmore">Continue reading...</a></div></article><article class="feed__item feed__item--centered"><div class="feed__content"><header><div class="feed__meta"><a href="https://diadanl.github.io/glowingpotato/authors/jv/" class="feed__author">JV</a> <time datetime="2014-12-26T08:32" class="feed__date">December 26, 2014</time></div><h3 class="feed__title"><a href="https://diadanl.github.io/glowingpotato/dogum-1/">Doğum 1</a></h3></header><p>18 Aralık 2014 günü Soren'in due date'i idi. Heyecanlıydık ama açıkçası bugünün doğru çıkması %5 bir ihtimaldi o yüzden pek umutlu değildik. Ben bir gece önce Gözde'nin kasılmalarını kontrol ettiğimde çok düzenli olduklarını farkettim. Doktoru aradık büyük bir heyecanla. Doktor telaşa gerek olmadığını, doğuma daha&hellip;</p><a href="https://diadanl.github.io/glowingpotato/dogum-1/" class="readmore feed__readmore">Continue reading...</a></div></article><article class="feed__item feed__item--centered"><div class="feed__content"><header><div class="feed__meta"><a href="https://diadanl.github.io/glowingpotato/authors/jv/" class="feed__author">JV</a> <time datetime="2014-12-26T09:23" class="feed__date">December 26, 2014</time></div><h3 class="feed__title"><a href="https://diadanl.github.io/glowingpotato/dogum-3/">Doğum 3</a></h3></header><p>Maskesi yoktu artık ve hemşire onu yıkayacağını söyledi. Bebeğimiz hızlıca yıkandı bir yandan bize de bebek yıkama dersi verilmiş oldu. Orda gayet güzel bir şekilde ağladı :) Sonra Gözde onun saçlarını taradı ve bir kez daha kendimizi bırakıp gözyaşı döktük. Daha sonra bizi koltuklara oturtup&hellip;</p><a href="https://diadanl.github.io/glowingpotato/dogum-3/" class="readmore feed__readmore">Continue reading...</a></div></article></div></div></main><footer class="footer footer--glued"><div class="wrapper"><div class="footer__copyright"><p>© 2025 Our Family Adventures | Made with ❤️</p></div><button onclick="backToTopFunction()" id="backToTop" class="footer__bttop" aria-label="Back to top" title="Back to top"><svg width="20" height="20"><use xlink:href="https://diadanl.github.io/glowingpotato/assets/svg/svg-map.svg#toparrow"/></svg></button></div></footer><script defer="defer" src="https://diadanl.github.io/glowingpotato/assets/js/scripts.min.js?v=ffcbea6c02c8178d10092962b235a5b0"></script><script>window.publiiThemeMenuConfig={mobileMenuMode:'sidebar',animationSpeed:300,submenuWidth: 'auto',doubleClickTime:500,mobileMenuExpandableSubmenus:true,relatedContainerForOverlayMenuSelector:'.top'};</script><script>var images = document.querySelectorAll('img[loading]');
        for (var i = 0; i < images.length; i++) {
            if (images[i].complete) {
                images[i].classList.add('is-loaded');
            } else {
                images[i].addEventListener('load', function () {
                    this.classList.add('is-loaded');
                }, false);
            }
        }</script></body></html>